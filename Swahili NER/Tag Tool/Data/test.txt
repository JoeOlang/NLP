Makala hii imeangazia kauli la kundi la waasi wa M23 kutaka kukutana na msuluhishi wa mgogoro kati ya DRC na Rwanda rais wa Angola Joao Laurenso, Uganda yasema, maambukizo ya virusi vya Ebola, yameanza kupungua, kinara wa upinzani nchini Kenya Raila Odinga wiki hii aliikosoa serikali kwa kukubali kuagizwa kwa mahindi yaliyotengenezwa kwa vinasaba maarufu kama GMO, nchini Mali serikali ya mpito ilitangaza kusitisha shughuli za mashirika yote yanayofadhiliwa na Ufaransa, pamoja na matukio mengine.
Michuano ya soka, kuwania taji la dunia inaendelea kushika kasi nchini Qatar, huku mataifa ya Afrika yakianza vibaya. Hata hivyo, Senegal ilishinda mechi yake ya pili dhidi ya wenyeji Qatar.
Kama kawaida DJ Fly "Collins Odhiambo na fundi mitambo Vital Mugisho wanakushushia burudani ya Muziki bandika bandua katika Niko Base.
Nchini Cote d'Ivoire, aliyekuwa Waziri na mshirika wa karibu wa rais wa zamani Laurent Gbagbo, Charles Blé Goudé, amererejea nyumbani leo, baada ya kufutiwa kesi ya uhalifu wa kivita iliyokuwa inamkabili katika Mahakama ya Kimataifa ya ICC.
Tume ya uchaguzi nchini Jamuhuri ya kidemokrasia ya Kongo, CENI, imetangaza siku ya tarehe 20 mwezi disemba mwaka ujao wa 2023 kuwa siku ya uchaguzi wa urais.
Wanajeshi zaidi wa Kenya wamewasili mjini Goma Mashariki mwa Jamhuri ya Kidemokrasia ya Congo, kujiunga katika kikosi cha pamoja cha jeshi la nchi za Jumuiya ya Afrika Mashariki, kupambana na makundi ya waasi ja kudumisha amani katika eneo hilo.
Uongozi wa kundi la waasi la M23 unasema, unakubali mapendekezo ya marais wa ukanda kuwa wasitishe mapigano, lakini wanaitaka serikali ya DRC kuheshimu hilo, la sivyo wakishambuliwa watajihami….iwapo makubaliano hayo yatavunjwa.
Jaribio la mapinduzi limetibuliwa usiku wa Alhamisi kuamkia Ijumaa huko Sao Tome na Principe, nchi ya kisiwa katika Ghuba ya Guinea inayochukuliwa kuwa kielelezo cha demokrasia ya bunge barani Afrika, Waziri Mkuu Patrice Trovoada alitangaza.
Hatimaye upinzani nchini Benin umedhinishwa kushiriki katika uchaguzi wa wabunge wa mwezi Januari 2023, miaka minne baada ya kutengwa kwenyeuchaguzi wa mwisho na baada ya maandamano yaliyokandamizwa.